= L’Azienda


== Dominio Applicativo
Questa sezione parla della storia dell'azienda, del personale, degli ambiti di lavoro e dei progetti.

=== Storia dell'Azienda
L'azienda è stata fondata da Matteo Forzan, mio Tutor interno, e da Nicolò Zuanon nel settembre 2023. \ L'unione delle conoscenze commerciali di Nicolò si fondava perfettamente con le conoscenza informatiche di Matteo. \ L'esperienza nella gestione di locali di ristorazione ha suscitato in Nicolò il desiderio di sviluppare un servizio di fidalizzazione per i clienti, l'incontro con Matteo è avvenuto pressochè per caso, ma fin da subito entrambi hanno capito la potenzialità del progetto, investendoci creando una software house pronta per lo sviluppo.  Da qui nasce SpazioDev.

=== Il Personale
L'azienda ha deciso di suddividere il personale in reparti:
- *Reparto Commerciale*: Questo reparto è composto da tre persone, coordinate da Nicolò (un fondatore dell'azienda), e si occupa di cercare potenziali clienti, proporre i servizi dell'azienda tramite incontri digitali o in presenza;
- *Reparto Automazione*: Il reparto è composto da due persone e si occupa di tutti quei progetti che vanno ad implementare automazioni in processi industriali. \ //Il progetto di punta in questo momento è #link(<fault_prevention>)[Fault Prevention;]
- *Reparto Gestionali/CRM*: Questo reparto è composto da tre persone (quattro quando aumenta il carico di lavoro) e si occupa delle implementazioni o delle assistenze lato back-end di software gestionali o _Customer Relationship Management_ (CRM). \ //Il progetto di punta in questo momento è #link(<relai>)[RelAI;]
- *Reparto Web*: Questo reparto è composto da tre persone e si occupa della progettazione e dello sviluppo di siti web, principalmente vetrina e, se necessario, dell'immagine digitale di un'azienda o di un privato;
- *Reparto Modellazione*: Questo reparto è composto da una persona e si occupa della modellazione e della stampa 3D di prototipi plastici per aziende, per privati o per progetti interni. Inoltre offre rendering 3D per qualsiasi progetto;
- *Reparto AI*: Questo reparto è composto da tre persone, coordinate da Matteo (un fondatore dell'azienda), e si occupa di studio e applicazione di soluzioni con Intelligenza Artificiale, _Artificial Intelligence_ (AI), in progetti aziendali o futuri. Questo è il reparto in cui ho lavorato.
 
=== Ambiti di Lavoro
L'azienda non ha un settore specifico in cui lavora, sta cercando di svilupparsi più orizzontalmente per esplorare il più possibile il mercato e le sue richieste. \ 
Per questo motivo l'azienda ha diversi reparti che lavorano su tecnologie diverse e, come si vedrà in seguito, anche i progetti aziendali sono eterogenei.
  
=== Progetti
- *Fault Prevention*<fault_prevention>: Questo progetto ha come obiettivo la creazione di un software in grado di prevenire fallimenti in macchinari industriali. \ Grazie a questo progetto l'azienda ha acquisito conoscenze tecniche nell'ambito elettronico e nei protocolli di comunicazione, oltre a creare un reparto specializzato in applicazioni o web app sviluppate in React e React Native;
- *RelAI*<relai>: Questo progetto è il principale prodotto dell'azienda, consiste in un CRM a cui si affidano locali di ristorazione o centri estetici o organizzatori di eventi per gestire la fidelizzazione dei loro clienti. \ Grazie a questo progetto l'azienda ha acquisito conoscenze di comunicazione e marketing, oltre a creare un reparto specializzato nel lato backend di un web service tramite php;
- *Mugalab*: Questo è il progetto creativo attraverso il quale l'azienda  proprone i propri servizi di modellazione o stampa 3D o rendering. \ Grazie a questo progetto l'azienda ha creato un solido bagaglio tecnico per la prototipazione plastica;
- *WebScraper*: Questo è il progetto più sperimentale dell'azienda, grazie all'utilizzo di AI si cerca di valutare possibili clienti e proporre mirati servizi offerti dall'azienda. \ Grazie a questo progetto l'azienda ha acquisito conoscenze nel campo dell'AI, oltre a creare un reparto specializzato nello sviluppo di applicazioni con Python e l'integrazione dell'AI nei progetti aziendali;
- *Progetti Didattici*: Questi progetti hanno lo scopo di arricchire le conoscenze del personale aziendale, principalmente i programmatori. \ Sono progetti che permettono di esplorare e imparere nuove tecnologie. \ I progetti didatti principali sono due:
  - *TowerGame*: Si pone l'obiettivo di creare un gioco della tipologia Tower Defense multigiocatore, quindi con la gestione di una sessione di gioco, in un server, tra due giocatori;
  - *OpenHands*: Si pone l'obiettivo di sviluppare degli agenti che tramite LLM riescano a codificare specifiche funzionalità, come inizializzare database o operazioni di creazione, lettura, modifica o eliminazione, _Create Read Update Delete_ (CRUD), con php.

#pagebreak()
  

== Processi di Sviluppo
Questa sezione parla dei metodi di lavoro dell’azienda: le ricerche di mercato, l'organizzazione settimanale e giornaliera, le fasi di progettazione e sviluppo. Inoltre ha un approfondimento dedicato alla formazione.

=== Ricerche di Mercato
Fondamentali per un'azienda in crescita sono le ricerche di mercato, espandere il proprio network e far conoscere i propri prodotti; questo aspetto è molto sentito all'interno dell'azienda e tutti quanti cercano e si impegnano per far crescere l'azienda. \ 
In questo momento i canali principali per la ricerca di mercato sono due: 
- *Reparto Commerciale*: Come detto in precedenza sono ragazzi che propongono i nostri servizi ad aziende o privati;
- *Reparto AI*: Questo è il reparto in cui ho lavorato io e sta cercando di ottimizzare le possibilità di successo nel trovare clienti a cui vendere i servizi. \ Come vedremo successivamente questo reparto sta portando grandi innovazioni, sia lato hardware, con computer e server più potenti per gestire calcoli più onerosi, sia lato del software con un grande studio delle tecnologie e delle strategie.

=== Organizzazione Settimanale
Un altro aspetto fondamentale per un'azienda in crescita è uno buona organizzazione del lavoro, questi processi richiedono tempo, ma sono investimenti che un'azienda deve fare; una buona pianificazione riduce possibili difficoltà future. \ In particolare i momenti organizzativi settimanali sono:
- *Allineamento Inizio Settimana*: La settimana inizia con una riunione di un paio di ore in cui ogni reparto ed ogni respondabile di progetto, _Project Master_ (PM), illustrano gli obiettivi raggiunti e la pianificazione della settimana. \ Questo momento è molto importante per allineare tutta l'azienda sul lavoro svolto e da svolgere, oltre ad essere un ottimo momento di brainstorming e problem solving. \ Questo momento di confronto permette ad ogni reparto di portare il proprio contributo e la propria conoscenza in ogni progetto aziendale;
- *Test Infrasettimanali*: Il mercoledì o il giovedì pomeriggio sono dedicati al controllo del lavoro svolto, all'interno di ogni reparto viene analizzato il lavoro svolto e vengono segnalate problematiche di sviluppo. \ Questo momento è indispensabile per garantire il corretto svolgimento del progetto, per allineare tutto il team e per assicurare di star procedendo nella giusta direzione;
- *Allineamento Fine Settimana*: La settimana finisce con un resoconto dei team ai fondatori dell'azienda, soprattuto a Matteo, direttore tecnico, e un confronto fra PM sulle difficoltá incontrate. \ Questo momento permette di valorizzare il lavoro svolto e sopratutto preparare il lavoro per la settimana a venire.
Una nota alla *Formazione del Venerdì*, un ritaglio temporale di due o tre ore al venerdì pomeriggio per sperimentare con nuove tecnolgie o per esplorare soluzioni innovative nei progetti aziendali. \ Un ottimo momento collettivo in cui tutto il personale lavora per il continuo miglioramento. \ Oltre ad essere un'attività didattica è anche un'attivita pensata per spronare a svolgere un buon lavoro e rispettare le scadenze della settimana, infatti, solo nel caso in cui tutte le scadenze fossero rispettate si ha la possibilita di organizzare questi incontri.

=== Organizzazione giornaliera
Analogamente all'organizzazione settimanale anche quella giornaliera è fondamentale, permettendo di non perdere il focus nel lavoro da svolgere. \ 
I punti principali per garantire un'ottima organizzazione giornaliera sono:
- *Orari Flessibili*: Per quanto possa risultare poco produttivo, permettere alle persone di lavorare quando sono concentrate e al massimo delle loro capacità risulta una scelta vincente. Inoltre questo approccio rafforza molto le capacità di lavoro asincrono dell'azienda, forzando un'ottima programmazione e una piena conoscenza dei progetti;
- *Riunione Mattiniera*: La mattina risulta un perfetto momento per i programmatori per confrontarsi su difficoltà e soluzioni dei problemi, infatti spesso esponendo il problema ad un occhio esterno si riesce ad avere una visione che porta velocemente ad una soluzione, questo momento rafforza molto il legame e la fiducia fra colleghi;
- *Aggiornamenti Pomeridiani*: Il momento successivo alla pausa pranzo è un'altra ottima occasione per i programmatori per allinearsi sul confronto mattutino, un ottimo modo per motivarsi a vicenda e proseguire con il lavoro nel pomeriggio;
- *Aggiornamenti Fine Giornata*: La giornata si conclude con cinque minuti di allineamento per riportare i risultati giornalieri e allineare tutti i programmatori.

=== Progettazione
Tanto importante è l'organizzazione, quanto lo è la progettazione. \ Una buona progettazione permette di ottimizzare i tempi di lavoro e le risorse, oltre che ottenere un prodotto più completo. \ 
Alla base di una progettazione risiedono:
- *Analisi del progetto*: Una prima analisi iniziale del progetto, con studio di fattibilità, permette di incanalare le risorse aziendali al meglio. \ Questo processo viene svolto principalemte dal PM, ma il contributo di tutto il team è essenziale per evitare fraintendimenti o in fase di sviluppo;
- *Analisi delle tecnologie*: L'analisi delle tecnologie è un altro aspetto fondamentale, l'azienda riesce a spaziare nelle conoscenze tecnologiche grazie ai vari reparti, questo garantisce veloci progressi in fase di sviluppo;

#pagebreak()

- *White Board*: Nonstante la crescita della tecnologie, l'analogico è ancora radicato nell'organizzazione e nella progettazione basica di alcune fasi. \ Spesso una veloce delucidazione con carta e penna oppure lavagna bianca e pennarello garantiscono un veloce superamente degli ostacoli e una veloce progettazione senza fraintendimenti;
- *POC*: Un'altro aspetto fondamentale è la realizzazione di una dimostrazione di fattibilità, _Proof of Concept_ (POC), il prima possibile per valutare sin da subito le scelte prese e la direzione scelta. \ Un ottimo modo per evitare futuri disagi in fase di sviluppo.

=== Sviluppo
Terminata la progettazione si passa allo sviluppo, ovvero la fase centrale e più corposa nella vita di un progetto.\ La fase di sviluppo prevede delle azioni preliminari:
- *Definizione Team e Ruoli*: La scelta del team è fondamentale, così come l'assegnazione dei compiti. Queste sono due scelte cruciali per la fase di sviluppo, evitano perdite di tempo future;
- *Consuntivi*: Valutare costantemente il lavoro è fondamentale, permette di capire se le risorse sono applicate correttamente e se il progetto rispetta i vincoli. \ Pianificare in anticipo la verifica di più aspetti possibili è molto importante;
- *Interazioni con Cliente*: Sono essenziali le interazioni con il cliente, in caso di dubbio, chiarimenti sull'analisi dei requisiti, su criticità di sviluppo e, se necessario, su valutazioni errate.

=== Relazioni Interpersonali
In questa sezione vorrei sottolineare quanto quello scritto in precedenza, tutte le fasi di organizzazione, le fasi di sviluppo e tutte le scelte prese dall'azienda, contribuiscano molto a creare un forte legame interpersonale fra i colleghi. Inoltre questi momenti di scambio e confronto permettono di conoscersi meglio, conoscere i punti di forza e le debolezze di ogni persona.

#pagebreak()


== Tecnologie Usate
Questa sezione parla delle tecnologie pratiche per lo sviluppo usate dall’azienda: dalla comunicazione giornaliera asincrona, al tracciamento delle issue, dei task e al versionamento. \ 
In questa sezione infine si illustra velocemente l'hardware aziendale.

=== Comunicazione Interna
Avere un buon canale di comunicazione è fondamentale per lo sviluppo di un progetto. \ In azienda si sono scelte due tecnologie:
- *Telegram*: Offre la naturalezza di una chat fra colleghi e una facile interazione nei gruppi, le abitudini di comunicazione delle vita privata si riportano facilmente in Telegram vista la sua semplicità. \ Allo stesso tempo risulta difficile differenziare molto le conversazioni con il rischio di mischiare discussioni nello stesso gruppo;
- *Discord*: Offre una maggior gestione delle comunicazioni, con la presenza di canali completamente adattabili alle necessità specifiche della conversazione. Una facile condivisione di documenti, link o codice lo ha reso un ottima soluzione per la comunicazione interna asincrona. \ Inoltre, al contrario di Telegram, non c'è un limite alle chat, quindi non si perdono messaggi con il tempo.

=== VCS
Importantissimo per una azienda di sviluppo software, _software house_, è avere un sistema di controllo delle versioni del software, _Version Control System_ (VCS). \ L'azienda ha scelto di esplorare una soluzione gestita in locale: *Gitea* nello specifico. \ 
Gitea permette di creare e gestire repository basandosi su Git, garantendo un veloce curva di apprendimendo. \ Basandosi su Git garantisce tutti quei servizi base: creazione di branch, tags, milestone ed assegnazione delle issue. \ Inoltre Gitea, come GitHub, incorpora le actions, garantendo un workflow facile e familiare. \ Tutto questo garantendo un livello altissimo di sicurezza e, essendo dipendente dall'hardware aziendale, permette un maggior controllo e una maggior velocità.

#pagebreak()

=== ITS
Importantissimo per la fase di sviluppo è un sistema di tracciamento delle problematiche, _Issue Tracking System_ (ITS). \ L'azienda ha scelto di esplorare, anche in questo caso, una soluzione gestita in locale: *Plane*. \ 
Il punto forte di Plane è il totale adattamento al progetto, dalla creazione delle issue, alla gestione delle issue tramite assegnazione di ruoli, date, tag e sopratutto legami bloccanti con altre issue. \ Plane, infatti, permette di creare dei cicli del progetto, questi cicli richiedono la definizioni di una sequenza di issue da completare, garantendo
che ogni fase del progetto venga completata al meglio. \ Plane, inoltre, permette la visualizzazione grafica dello svolgimento del lavoro e tracciamento del tempo di sviluppo. \ Plane non richiede una grande curva di apprendimento, però richiede impegno e dedizione nell'utilizzo per essere sfruttato al massimo delle sue potenzialità.

=== Hardware Aziendale
Importante per una software house è possedere del buon hardware, maggiori sono le potenzialità di calcolo e di archiviazione maggiore sono le possibilità di crescita per l'azienda e per i suoi progetti.\
In particolare l'azienda ha deciso di investire in un potente computer con due schede video per disporre di abbastanza VRAM per i modelli di AI e per la modellazione e rendering 3D, inoltre l'azienda ha acquistato un server in grado di gestire e smaltire lunghi lavori su più processori, suddividendo il lavoro nei vari core a disposizione. \ Infine l'azienda ha predisposto una connessione Gigabit su tutti i computer, sul server e sul NAS aziendale per l'archiviazione e condivisione di grandi file.
